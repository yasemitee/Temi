---Esercizio filtro---
Scrivere una classe (concreta) Punto con i campi interi x, y, z.
Scrivere i metodi somma e sottrai che, dato un altro punto, eseguono la corrispondente operazione coordinata per coordinata restituendo un nuovo punto.
Scrivere inoltre il metodo norma che calcola la somma dei valori assoluti delle coordinate del punto, restituendola come intero.
La classe deve infine sovrascrivere toString in modo che, dato un punto con coordinate x, y, z, restituisca una stringa nel formato (x, y, z).


Un corpo celeste è descritto dal suo nome e dalla sua posizione, intesa come punto tridimensionale; ciascun corpo celeste ha un'energia pari al prodotto di quella cinetica e potenziale, esprimibile come long. Due tipologie di corpi celesti sono pianeti e stelle fisse.
La posizione delle stelle fisse non cambia mai; quella dei pianeti cambia in funzione della loro velocità, anch'essa modellabile come punto tridimensionale. L'energia cinetica di un pianeta è data dalla norma della sua posizione, mentre quella potenziale dalla norma della sua velocità; viceversa, quella delle stelle fisse è sempre nulla.
Un pianeta può interagire con altri corpi celesti, come nel seguente esempio.

Giove ha posizione = (3, 0, 0); Marte ha posizione = (5, 0, 0). Le velocità di entrambi i pianeti sono inizialmente nulle.
Per prima cosa la velocità di ciascun pianeta varia in base alla loro posizione: poiché l'ascissa della posizione di Giove è maggiore di quella di Marte, la velocità di Giove aumenta diventando (1, 0, 0); poiché l'ascissa della posizione di Marte è minore di quella di Giove, la velocità di Marte diminuisce diventando (-1, 0, 0).
Cambia poi la posizione di ciascun pianeta, sommando coordinata per coordinata posizione e velocità. Quella di Giove diventa quindi (4, 0, 0), quella di Marte (4, 0, 0) [non sono richiesti controlli particolari sulla posizione: due pianeti possono cioè trovarsi nella stessa].
Questo è quanto accade in una simulazione di durata pari ad un secondo. Nel secondo successivo, le velocità dei due pianeti resterebbero invariate ma cambiarebbe la loro posizione.

In generale, consideriamo due pianeti A e B. La posizione di A è data dal punto (x, y, z), quella di B dal punto (x', y', z'); le loro velocità sono inizialmente nulle.
Durante un secondo, hanno luogo i seguenti avvenimenti.

1 - Cambia la velocità di ciascun pianeta in base alla seguente formula:

se x > x', l'ascissa della velocità di A aumenta di 1;
se x < x', l'ascissa della velocità di A diminuisce di 1.

Lo stesso dicasi per le altre coordinate delle posizioni: le ordinate influenzano l'ordinata della velocità, le quote influenzano la quota della velocità.
2 - Cambia la posizione di ciascun pianeta in base alla sua velocità: se, dopo la variazione di velocità descritta prima, quella di A è diventata (1, 0, 0) e quella di B (-1, 0, 0), le posizioni risultanti saranno rispettivamente (x + 1, y, z) e (x' - 1, y', z').

Un sistema astronomico è una collezione di pianeti e stelle fisse. Questo deve essere in grado di eseguire una simulazione (come quella di cui sopra) per un intervallo di tempo arbitrario (esprimibile come intero), e di calcolare l'energia totale del sistema nella configurazione in cui viene a trovarsi trascorso questo tempo.

Bonus: prima di stampare un sistema astronomico, ordinare alfabeticamente in base al nome l'insieme dei suoi corpi celesti.